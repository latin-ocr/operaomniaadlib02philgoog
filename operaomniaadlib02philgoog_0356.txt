[11, 494] IN EXODUM. SERMO 11. ἐμ -

Quid est „Accipiens librum testamenti leyit in aures
universi populi “t’ (24, 7.)

34. De divino testamento certius accuratiusque
iam dictum est, ita ut vix oporteat nunc temporis
replicare. Verum de lectione in aures notitia quae-
dam exponenda est. Fit ergo illa sine separatione et
interruptione, non exterius ae're pulsato crepituque
in aures perveniente ‚ sed dicentis vox immediate in
eas sonanS, sicut vox quaedam simplex ac clara ex-
pansa , ne tertio quodam interiecto fiat perceptio mi-
nor , sed magis firmiter sonus edatur simplici tantum
modo ‚ -in unum convenientibus auditoribus et verbo
sine intermedia ulla separatione. Littera huiusmodi
habetur. Ad mentem vero, quia fieri non poterat,
ut vox unius cuiusdam in tantae multitudinis aures
perveniret, aut ipse ad singulorum accedens aures
loqueretur, necesse est rem sic aestimare, quoniam ·
magister et auditor ibidem fiunt: quorum unus seor-
sum loquitur cum discipulo ‚ nihil tegendo neque ex ·
rebus inenarrabilibus ‚ alter autem percipit, prae-
stans se ,dignum divina traditione legis voluntariae
observantemque rerum , quas non licebat in multos,
utcumque contingeret, referre.

Cur illum, qui in cratere erat, sanquinem sumptum
resperqebat circa populum? (24, 8.)

35. Significans eundem esse sanguinem eandem-
que cognationem, ostendere vult quodammodo eos
animatos fuisse una eademque idea ac natura: nam
[³¹⁵] sanguinem multoties ponit pro anima. Quod si
corpore seiuncti sint quoque a se invicem, saltem
per consilia mentis unitae participent divinas tum

